# Procesverslag

## Over
**Naam:** Margot Strobbe

**Klas:** vid-1B

**Minor:** Visual Interface Design

**Favoriete dier:** Mik met Ã©Ã©n oor

**Startniveau:** Ik weet niet wat voor kleur mijn startniveau is, maar ik weet wel dat ik een beginnende nerd ben.

# Concept
Ieder mens heeft meerdere eigenschappen, twee van mijn eigeschappen zijn lief en stoer. Ik ben eigenlijk altijd lief, maar niet altijd stoer. Een leuk voorbeeld:

Als ik aan tafel zit te schetsen, dan ben ik lief maar niet zo stoer.
Als ik aan het rugby trainen ben, dan ben ik nog steeds lief, maar ook stoer.
Ik wil in mijn artwork gebruik maken van het feit dat ik mij in verschillende situaties ander kan gedragen. Vaak kan ik zelf bepalen hoe ik mij gedraag, maar niet altijd. Daarnaast ga ik op stijlen van vroeger best wel lekker, denk hierbij aan kleding, kapsels, muziek en kunst. Dit wil ik graag meenemen in mijn artwork. Ik heb ervoor gekozen om dit te doen door gebruik te maken van neon. Waarom? Omdat ik neon associeer met de retro stijl die ik in gedachten heb. Daarnaast vind ik neon bij mijn eigenschappen passen, omdat het kan opvallen als je dat wilt, maar als je dat niet wilt dan hoeft het niet.

# Features
Wat zijn de features in het project dat je gemaakt hebt? Waar kan ik op klikken? Waar zit de interactie?
Het artwork is gebaseerd op neon kleuren. 
De achtergrond is een feestje, er zijn verschillende kleuren in de vorm van een draaiende LP hoes te zien.
Op de hoes is iedere keer een andere foto te zien, dit wordt random bepaald bij het refreshen van de pagina. 
Door te scrollen kan de gebruiker zelf bepalen hoeveel fun hij/zij kan zien. De strokes worden zwaarder waardoor de gebruiker de pixels van de afbeeldingen kan vergroten en verleinen! De intensiteit van het artwork wordt vergroot, maar zodra de gebruiker terug scrollt is hij terug bij het rustige beeld. Zo kan je zelf bepalen wat je wilt zien en ik welke mate. 


# Onderzoek & inspiratie
Schrijf wat over je onderzoek en je inspiratie voor het project. Hoe kwam je concept tot stand? Door het beschrijven van mijn persoonlijke eigenschappen, hobby's en ambities ben ik tot mijn concept gekomen. Nadat ik mijn concept had bedacht ben ik op zoek gegaan naar visuals die mijn gedachten konden versterken. Ik heb dit gedaan door gebruik te maken van Pinterest. Op Pinterest heb ik veel verschillende voorbeelden van artworks gezien, waardoor ik steeds meer inspiratie kreeg. Daarnaast heb ik ontzettend veel gebruik gemaakt van de references van P5, Google en YouTube! Gelukkig zijn er heel veel designers die hun kunsten delen, zodat mensen zoals ik daar weer van kunnen leren!

# Voortang

## Week-1
Ik ben begonnen met het bedenken van het concept. Ik heb een bord gemaakt op pinterest waarin ik alles wat ik vet vond m.b.t. mijn concept heb opgeslagen. https://sk.pinterest.com/margotstrobbe/generative-art/

Vervolgens heb ik mijn eigenschappen gemengd met het retroconcept. Bijvoorbeeld: Neon gedimd is liever en vriendelijker dan het felle neon licht, dat is veel harder en rouwer.

Toen heb ik nagedacht over de input van de gebruiker. Ik heb deze week een trackpad op de kop getikt via Marktplaats (voor maar 30 euro!!) en dit bracht mij op een idee. Ik wil de gebruiker input laten geven door gebruik te maken van een trackpad. Bijvoorbeeld naar rechts draaien dan wordt het licht feller en naar links draaien maakt het licht zachter.

Vervolgens ben ik p5 gaan ontdekken.. Lang leve het internet!

## Week-2
Deze week heb ik mij voornamelijk gericht op het uitproberen en oefenen met p5. Ik heb in mijn p5 account allemaal verschillende documenten aangemaakt, zodat ik alles kon opslaan. Ik heb aan de hand van video's op YouTube en de Examples van p5 verschillende elementen kunnen vormgeven en mijn eigen draai er aan kunnen geven. Daarna ben ik er ook achter gekomen dat ik het nog niet zo makkelijk vind om van mijn creative ideeÃ«n een artwork te maken aan de hand van codes.

Ondertussen heb ik al veel verschillde documenten geopend in mijn p5 account. In ieder document is een aparte functie te zien. Ik weet nog niet hoe ik dit allemaal met elkaar kan combineren, maar ik ben wel heel blij dat het lukt om iets op het beeld te krijgen!

## Week-3
In de derde week ben ik weer verder gegaan met 'klooien', totdat ik alles met elkaar wilde combineren. Ik raakte lichtelijk gefrustreerd en ik heb mijn code de rest van de week niet aangeraakt ðŸ¦–. Later deze week heb ik feedback ontvangen van Danny over mijn concept. Hij gaf aan dat mijn concept goed is, maar dat ik mij moest focussen op bepaalde elementen in p5:

Neon style, opacity, hue, lightness, box shadow
Rustige> Ruige / Chaos doormiddel van interactie
Dit is zeker nuttige feedback! Ik had het namelijk voor elkaar gekregen om een soort dansvloer te maken met een discoball die van kleur veranderd en vergroot wordt door te scrollen: https://editor.p5js.org/MargotStrobbe/sketches/u39YV-WKU Ik vond het leuk dat het werkte, maar het was niet helemaal wat ik in gedachten had..

## Week-4
Deze week heb ik opnieuw mijn code geopend en ik heb geoefend met het de random fuctie in p5. Uiteindelijk begrijp ik nu het principe, hoewel ik het wederom lastig vind om dit te combineren met alle andere mogelijkheden. Ik heb weer verschillende documenten geopend om daarin te oefenen met de codes.

## Week-5
Deze week is het roer om gegaan. Ik liep enorm vast met mijn artwork, dus ik ben terug gegaan naar mijn concept. Ik verdwaalde in alle mogelijkheden en alle opties. Mijn doel is om gebruik te maken van neon kleuren en de gebruiker de mogelijkheid geven om zelf te bepalen hoeveel en wat hij kan zien. Vervolgens ben ik beelden gaan verzamelen die aansluiten bij het thema. Aan de hand van pixels en de kleuren die de pixels hebben heb ik een beeld vormgegeven. Vervolgens heb ik uitgezocht hoe ik ervoor kan zorgen dat de beelden random worden getoond. Ook dit lukte mij, maar wel in een apart document. Ik ben er nu achter gekomen dat ik de basics begrijp, maar dat ik het nog steeds heel lastig vind om de codes met elkaar te combineren.

Gelukkig waren wij deze week weer voor het eerst op school. Van mijn kladgenoten kreeg ik de feedback dat mijn idee heel leuk is, alleen de uitwerking nog niet voldoende was. Hier ben ik het helemaal mee eens, want het is een zooi. Na de les heb ik Danny even opgezocht en hij heeft mij heel fijn geholpen. Hij heeft mij geleerd dat ik gebruik kan maken van een array: een lijstje! Daarna heeft hij mij geleerd hoe ik ervoor kan zorgen dat de afbeeldingen worden opgeroepen aan de hand van deze array. Dit heb ik gedaan aan de hand van Math en door het aantal afbeeldingen af te ronden naar een heel getal. 
Daarna heb ik samen met Danny gekeken naar de pixel die aan de hand van strokeWeight worden getoond voor de afbeelding. Ik wilde namelijk dat de pixels groter en kleiner worden bij het scrollen. Samen met Danny ben ik tot de conclusie gekomen dat ik dit even verder moest uitzoeken, het is mogelijk door gebruik te maken van event.delta en map.

## Week-6 en de rest
Event.delta en map, leuk maar het lukte niet. Danny heeft mij uitgelegd dat ik door middel van console.log kan achterhalen wat er gebeurt als ik scroll. Ik had geen flauw idee wat ik daarmee kon doen, dus ik mocht in de laatste week nog even in gesprek met Danny. Hij heeft uiteindelijk geholpen met de pixels. Hij heeft ipv een map gebruik gemaakt van if en else en het werkt! Het leuke is ook dat ik het nu wel snap, na de door Danny gestuurde code, heb ik het zo kunnen aanpassen, dat het werkte zoals ik het wilde. 

Toen Danny bezig was met mijn code (en eten), ben ik door gegaan met mijn artwork en heb ik mijn retrostijl nog meer tevoorschijn getoverd! Ik heb mijn artwork in een kader geplaatst, zodat de afbeeldingen te zien zijn op een LP hoes. Op de hoes zijn verschillende rondvliegende points te zien, de kleuren hiervan zijn random en geven daardoor een pixelachtige uitstraling. 
Onder op de hoes staan letters en een aanwijzing voor de gebruiker. Danny heeft mij vervolgens nog geholpen met de pixels van de afbeelding op de juiste plaats te positioneren: aan de hand van transfrom! Na het laatste gesprek met Danny heb ik de laatste aanpassingen gedaan.

# Het eindproduct
Ik kan zeker zeggen dat ik heel trots ben op mijn ontwikkeling en het eindproduct!
Via onderstaande link kun je mijn generative artwork zien!
https://margotstrobbe.github.io/generative-art/

Via onderstaande link kun je de code via p5 zien!
https://editor.p5js.org/MargotStrobbe/sketches/XQN7mnqSW


# Bronnenlijst
* https://www.youtube.com/watch?v=me04ZrTJqWA
* https://www.youtube.com/watch?v=hxjEl-pun7o
* https://www.youtube.com/watch?v=x1rJJRVTpAI
* https://www.youtube.com/watch?v=1YjybCS4B2U
* https://p5js.org/reference/
* https://p5js.org/reference/#/p5/map
